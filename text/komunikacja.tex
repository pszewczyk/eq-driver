\label{cha:komunikacja}

Użyta w projekcie technologia komunikacji to \emph{Bluetooth Low Energy} (BLE).
BLE jest zaprojektowane jako energooszczędna implementacja standardu Bluetooth
i pomimo użycia podobnej warstwy fizycznej nie jest kompatybilna z klasyczną
wersją, \emph{Bluetooth Basic Rate / Enchanced Data Rate} (BR/EDR). Obecnie
wiele urządzeń posiada wsparcie obu protokołów (tryb \emph{dual mode}).

Warstwa fizyczna BLE podobnie jak w przypadku BR/EDR korzysta z pasma radiowego
2.4GHz, jednak z mniejszą liczbą kanałów o większej szerokości. Wraz z warstwą
łącza (ang link layer) warstwa fizyczna jest często realizowana przez moduł
kontrolera (ang controller). Kontrolery bluetooth udostępniają interfejs HCI
(ang Host-Controller Interface) służący do komunikacji między warstwą łącza
a wyższymi warstwami. 

Kolejna warstwa stosu BLE to \emph{Logical Link Control and Adaptation Layer}
(L2CAP). Jest odpowiedzialna za segmentację danych i przekazywanie danych
o jakości usługi (QoS) do wyższych warstw.

Z L2CAP korzysta \emph{Attribute Protocol} (ATT). Definiuje on protokół wymiany
danych w architekturze klient-serwer oparty na \emph{atrybutach} (ang.
attribute).

\section{Protokół GAP}

Za odkrywanie dostępnych urządzeń i nawiązywanie połączeń odpowiedzialny jest
protokół GAP (\emph{Generic Access Profile}). Udostępnia też mechanizmy
bezpieczeństwa.

\subsection{Role urządzeń}

Specyfikacja GAP definiuje cztery role jakie mogą odgrywać urządzenia w procesie
komunikacji w trybie BLE:

\begin{itemize}

\item Urządzenie rozgłaszające (ang. Broadcaster)

\item Obserwator (ang. Observer)

\item Urządzenie peryferyjne (ang. Peripherial)

\item Urządzenie centralne (ang. Central)

\end{itemize}

\subsection{Proces rozgłaszania}

Urządzenia rozgłaszające wysyłają dane rozgłoszeniowe do wszystkich urządzeń
znajdujących się w zasięgu. Urządzenia pracujące jako obserwatorzy nasłuchują na
dane rozgłoszeniowe innych urządzeń.

W trakcie rozgłaszania danych urządzenie wysyła swój pakiet rozgłoszeniowy
w regularnych odstępach czasu. Odstęp między kolejnymi transmisjami pakietu może
być dowolną wielokrotnością $0.625ms$ między $20ms$ a $10.24ms$
\cite{bluetooth42}.

\subsection{Nawiązanie połączenia}

Urządzenie przyjmuje rolę urządzenia centralnego w momencie zainicjowania
połączenia z innym urządzeniem. Jeśli urządzenie zaakceptuje połączenie
z urządzeniem centralnym, przyjmuje rolę urządzenia peryferyjnego.

\section{Protokół GATT}

Protokół GATT (ang. Generic Attributes) porządkuje atrybuty ATT w hierarchiczną
strukturę serwisów. GATT pozwala na zdefiniowanie profilu odpowiadającego
funkcjonalności urządzenia.

Nadrzędnym obiektem w hierarchii GATT jest \emph{profil} (ang. profile). Profile
GATT mają podobne zadanie do tradycyjnych profili Bluetooth: definiują wymagania
dla aplikacji mających spełniać typowe zadania. Specyfikacja protokołu GATT
również definiuje zestaw profili dla typowych zastosowań takich jak np. czujniki
biomedyczne (pulsometry, czujniki ciśnienia krwi itp.). GATT umożliwia jednak
łatwe zdefiniowanie własnego profilu w przypadkach nieobjętych specyfikacją
protokołu.

Profile składają się z jednego lub więcej \emph{serwisów} (ang. service). Serwis
reprezentuje spójny zestaw funkcjonalności dostarczanych przez urządzenie.

Serwis złożony jest z \emph{charakterystyk} (ang. characterisics), które
reprezentują pojedyncze wartości w serwisie (analogicznie do pól struktury lub
klasy). Charakterystyka zawiera swoją wartość oraz opcjonalne metadane mówiące
o jej przeznaczeniu, uprawnieniach odczytu i zapisu.

Z punktu widzenia warstwy aplikacji protokół GATT pozwala na odczytywanie
i zapisywanie charakterystyk zebranych w strukturę serwisów i profili.

\section{Opis profilu użytego w projekcie}

\begin{table}[t]

\begin{tabularx}{\linewidth}{|l|l|l|X|}

\hline UUID & Nazwa & Długość [B] & opis \\

\hline 0x1525 & CHAR\_POS & 8 & Pozycja w układzie współrzędnych równikowych \\

\hline 0x1526 & CHAR\_DEST & 8 & Pozycja docelowa dla systemu GoTo \\

\hline 0x1527 & CHAR\_MODE & 1 & Tryb pracy \\

\hline 0x1528 & CHAR\_REVERSE & 1 & Flaga odwracająca układ współrzędnych \\

\hline \end{tabularx}

\caption{Zestaw charakterystyk serwisu EQ-Driver}

\label{tab:eq-driver-service}

\end{table}

\begin{table}[t]

\begin{tabularx}{\linewidth}{|l|l|X|}

\hline Wartość & Nazwa &  opis \\

\hline 0x01 & MODE\_TRACKING & Tryb śledzenia \\

\hline 0x02 & MODE\_GOTO & Tryb GoTo \\

\hline 0x03 & MODE\_MANUAL & Tryb ręcznego sterowania \\

\hline 0xff & MODE\_OFF & Tryb bezczynności \\

\hline \end{tabularx}

\caption{Tryby pracy sterownika z wartościami kodów zapisanych
w charakterystyce}

\label{tab:eq-driver-modes}

\end{table}

Na potrzeby projektu powstał profil GATT umożliwiający komunikację ze
sterownikiem teleskopu. Składa się on z jednego serwisu posiadającego kilka
charakterystyk. Tabela \ref{tab:eq-driver-service} opisuje serwis EQ-Driver.

\paragraph{Kodowanie pozycji} Pozycja w układzie współrzędnych równikowych
zapisana w charakterystykach serwisu kodowana jest na 8 bajtach. Pierwsze
4 bajty pozycji zawierają informację o rektascensji, pozostałe 4 bajty
o deklinacji.

Każda z tych wartości kodowana jest w formacie Little Endian i podana
w sekundach kątowych, czyli $1/1296000$ części łuku.

\paragraph{Kodowanie trybu pracy} Tabela \ref{tab:eq-driver-modes} opisuje
wartości możliwe do zapisania w charakterystyce odpowiadającej trybowi pracy.
Jest on kodowany na jednym bajcie i może przyjmować jedną z czterech wartości
podanych w tabeli.

\paragraph{Obsługa nieprawidłowych wartości} Zapisanie nieprawidłowej wartości
do charakterystyki trybu pracy nie powiedzie się i ta nie ulegnie zmianie.

Zapisanie nieprawidłowej wartości pozycji spowoduje przekształcenie jej
w wartość poprawną za pomocą operacji modulo.
